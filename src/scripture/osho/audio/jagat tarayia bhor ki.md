# 01

> बीज जब तक बीज है तब तक दुखी और पीड़ित है। बीज होने में ही दुख है। बीज होने का अर्थ है, कुछ होना है और अभी तक हो नहीं पाए। बीज होने का अर्थ है, खिलना है और खिले नहीं; फैलना है और फैले नहीं; होना है और अभी हुए नहीं। बीज का अर्थ है, अभी प्रतीक्षा जारी है; अभी राह लंबी है; मंजिल आई नहीं।

- जब कुछ होना नहीं है तो याद कौन रखे अतीत की? हम याद इसीलिए रखते हैं कि कुछ होना है। तो शायद अतीत का अनुभव काम पड़ जाए। जो पीछे जाना है उसको हम संगृहीत करते हैं, ताकि आगे की यात्रा पर उसका उपयोग हो सके। वह साधन बन जाए। 
 
- संतत्व एक उत्सव है, महोत्सव है। उससे बड़ा कोई उत्सव नहीं है। जीवन की परम बेला आ गई। नाच होगा, गीत होगा, धन्यवाद होगा, आभार-प्रदर्शन होगा।

- तो तुम, खाली कोई अगर चुप बैठा हो तो उसके पास से उजड़े हो कर वापस लौटोगे। और अगर कोई भरा चुप बैठा हो तो उसके पास से तुम भरे हो कर वापस लौटोगे।

`जब कोई चीज सिद्ध करनी हो तो गद्य का उपयोग करना पड़ता है। क्योंकि तर्क के लिए बड़ी सुमार्जित भाषा चाहिए। लेकिन भक्तों को या संतों को कुछ सिद्ध नहीं करना है।`

- परमात्मा को तर्क से सिद्ध करना एक तरह की नास्तिकता है। इसका मतलब हुआ कि परमात्मा तर्क से छोटा है; तर्क से सिद्ध हो सकता है। जो तर्क से सिद्ध हो सकता है, वह तर्क से असिद्ध भी हो सकता है।

- तर्क से कभी कोई राजी नहीं होता; ज्यादा से ज्यादा तुम किसी को चुप कर सकते हो। यह हो सकता है कि तुम तर्क में ज्यादा कुशल हो, तुम किसी को चुप कर दो। तुम जिद्द कर लो और वह तुम्हें जवाब न दे सके। मगर जो चुप हो गया है। वह भीतर-भीतर जल रहा है, सुलग रहा है; वह तर्क खोज रहा है कि तुमसे बेहतर तर्क कब मिल जाए; `और शायद उसे तर्क न भी मिले तो भी उसके जीवन में रूपांतरण नहीं होगा।` यह पृथ्वी झूठे आस्तिकों से भरी है।

- संत वह है, जिसने जान लिया। गुरु वह संत है, जिसको तुमने चखना शुरू कर दिया; जिसके माध्यम से तुम जानने लगे।

बिन दामिन उंजियार अति, बिन घन परत फुहार।
मगन भयो मनुवां तहां, दया निहार-निहार।।

> जगत तरैया भोर की, सहजो ठहरत नाहिं।
जैसे मोती ओस की, पानी अंजुलि माहिं।।

-  मगर बस दूर-दूर रहना, पास मत जाना, छू मत लेना। बीनने मत लगना ये मोती। अन्यथा हाथ में–पानी अंजुलि माहिं; जैसे मोती ओस की, पानी अंजुलि माहिं। अगर बीनने चले गए, इकट्ठा करने लगे, तिजोड़ी भरने लगे तो हाथ में सिर्फ पानी रह जाएगा, कोई मोती नहीं। मोती भ्रामक है। और यह संसार ऐसा ही है जैसा कोई पानी को अपनी मुट्ठी में भरने की कोशिश कर रहा हो। निकल-निकल जाता है, हाथ से बह-बह जाता है।

- कितनी मित्रता तुमने बनाईं, कितने प्रेम तुमने बनाए, कितनी लगाव की गांठें बांधीं और हर बार हारे और हर बार विषाद हाथ लगा, फिर भी जागे नहीं।

- जो व्यक्ति आशा से जागा, वही व्यक्ति संसार से जागता है और मुक्त हो जाता है।

- `नहीं, यहां मन का मीत मिलता ही नहीं और यहां वह जो मन का अंतर्कुसुम है, खिलता ही नहीं। क्योंकि वह तो खिल सकता है केवल परम के स्पर्श से। ऋतुएं आएंगी और जाएंगी और तुम्हारा भीतर का फूल नहीं खिलेगा, नहीं खिलेगा। वह तो एक ही ऋतु आए तभी खिलता है, परमात्मा की ऋतु आए।`

"हरि भजते लागे नहीं, काल-ब्याल दुख-झाल।
ताते राम संभालिए, दया छोड़ जगजाल।।’

- यह जाल बहुत बार फेंका, कभी इसमें कुछ फंस कर भी आया, कभी फंस कर नहीं भी आया, लेकिन अगर बहुत गौर से देखोगे तो सदा खाली आया, कुछ भी फंस कर नहीं आया। `जो फंसा वह भी तो निमूल्य है, उसका भी कोई मूल्य नहीं है। कभी धन मिल गया थोड़ा, कभी पद मिला थोड़ा, कभी प्रतिष्ठा मिली थोड़ी, पर मूल्य क्या है? सद पद-प्रतिष्ठा, सब धन पड़ा रह जाएगा।`

- हम उसे रोकने की चेष्टा में लगे हैं जिसका स्वभाव रुकना नहीं; जो जाएगा ही– जो जाएगा ही; जाना ही जिसका स्वभाव है। हम उसे पकड़ने की चेष्टा में लगे हैं जो पकड़ में आता ही नहीं; पकड़ में न आना ही जिसका स्वभाव है।

- प्रभु के स्मरण का क्या अर्थ होता है? ऐसा मत समझ ले, तो दुख में ही रहेगा और समाप्त हो जाएगा। जैसे बीज मान ले कि बस बात हो गई, जो मैं हूं यही मैं हूं, तो फिर कभी फूल न खिलेंगे। बीज को अतिक्रमण करना पड़ता है, अपने से पार जाना पड़ता है। मनुष्य भी जब अपने से पार जाने की चेष्टा करता है, तो प्रभु का स्मरण।

- तुम जब तक अपने को सोचते हो कि मैं जैसा हूं, जो हूं, मनुष्य हूं, बस समाप्त हो गया, खतम हो गया, तो तुम्हारे भीतर कोई द्वार नहीं जो तुमसे पार खुलता हो। तुम बिना द्वार के हो। बिना द्वार का आदमी दुखी है। अपने में बंद, कारागृह में बंद।


ईश्वर को मानने का इतना ही अर्थ होता है–ठीक से समझोगे तो इतना ही अर्थ होता है कि मैं अपने पर समाप्त नहीं हूं, मुझसे ज्यादा संभव है। इसे मैं दोहरा दूं–मुझसे ज्यादा संभव है। यह मेरी परिधि मेरे अस्तित्व की अंतिम परिधि नहीं है। मैं बड़ा हो सकता हूं। मैं विराट हो सकता हूं। मैं फैल सकता हूं, इस बात का स्मरण आ जाना ही हरिस्मरण है।

- जो आध्यात्मिक रूप से असंतुष्ट हो जाए, वही व्यक्ति धार्मिक है।

- सांसारिक और आध्यात्मिक में इतना ही फर्क है। तुम संसार को फैलाते हो, आध्यात्मिक अपने को फैलाता है। 

- तुम क्षुद्र के साथ बड़े असंतुष्ट हो, विराट के साथ बिलकुल असंतुष्ट नहीं।

- यही असंतोष जो वस्तुओं में लगा है, अंतर की तरह चल पड़े और जो संतोष भीतर लगा रहे, बाहर की तरफ आ जाए, बस तुम धार्मिक व्यक्ति हो गए। इतना छोटा सा फर्क करना है। 

- बाहर तो थोड़े ही देर की बात है, जैसे कोई रेलवे स्टेशन पर बैठा है विश्रामालय में, "वेटिंग रूम’ में, ऐसी बाहर की जिंदगी है। अब तुम "वेटिंग रूम’ को थोड़े ही बदलने लग जाते हो कि पेंटिंग कर दो, कि जरा सफाई कर दो, कि चित्र लटका दो, कि सजा दो कि तीन घंटे बैठना है!

- अगर असंतुष्ट होना है तो भीतर की यात्रा बड़ी है। वह लंबी यात्रा है। वह शाश्वत यात्रा है, वहां सत्य का अन्वेषण करना है, वहां असंतोष को लगा दो–सारी असंतोष की अग्नि भीतर ले आओ और सारा संतोष बाहर आरोपित कर दो, बस इतना ही तुम कर दो कि तुम संन्यासी हुए, धार्मिक हुए, आध्यात्मिक हुए।

- जो प्रभु बनने की तरफ चला। पहले तो स्मरण ही करना होगा न! जो तुम्हें बनना है उसका पहले स्मरण करना होगा।

- `हरि-स्मरण का अर्थ है, तुमने यात्रा भीतर की शुरू की। अब तुम कहते हो, प्रभुमय होना है, उसमें डुबकी लेनी है; देख लिया संसार–जगत तरैया भोर की–अब उस तरफ चलना है, अब तुम चिट्ठी लिखने लगे; दूर है मंजिल अभी, मगर संदेशे भजने लगे।`

- हरि की सुध आई। तुम्हें याद आया वह घर जहां से तुम आए, जहां से तुम भेजे गए। यह तो परदेश है। यहां तो तुम आए हो, जन्म के पहले तुम यहां न थे और मौत के बाद फिर तुम यहां न रह जाओगे। जब तुम्हें सुध आने लगे अपने घर की कि कहां से मैं आया हूं, कौन है मेरा मूलस्रोत, क्या है मेरा उद्गम, `जन्म के पहले मैं कहां था, किस विराट क्षीरसागर में सोया था, मौत के बाद मैं फिर कहां होऊंगा, किस सागर में मेरी सरिता गिरेगी, जहां मैं जन्म के पहले था और जहां मैं मौत के बाद पुनः पहुंच जाऊंगा वह कौन है, उसकी सुध आने लगी, रूपांतरण शुरू हुआ।` तुम्हारी आंखें भीतर की तरफ चलने लगीं। तुम्हारी पलकें बाहर की तरफ झुकने लगीं और आंख भीतर की तरफ मुड़ने लगी।

- एक वासना तृप्त नहीं हो पाती कि तुम जल्दी दूसरी वासना पैदा कर लेते हो। क्यों? क्योंकि अगर एक वासना तृप्त न हो पाई और विषाद आया, तो मन को कहीं उलझाना पड़ता है। नहीं उलझे तो क्या करोगे? जल्दी दूसरी वासना पैदा कर लेते हो। `"प्यास से प्यास बुझाई।’`


यह जो सीमा है शरीर की, यह तो जाएगी। इसके पहले कि सीमा से तुम टूट जाओ, असीम को पहचान लो। नहीं तो ऋतु ऐसे ही बीत गई। अवसर आया और गया और तुम पहचान ही न पाए, और मन का मीत मिला ही नहीं और हृदय का कमल खिला ही नहीं।

अनाम को पहचानना है। अभी तो तुमने समझा है कि अपना यह नाम, तो यही हम हैं। नाम से क्या लेना-देना! नाम तो कोई भी दिया जा सकता है। नाम तो सब उधार है। आए तो तुम बिना नाम के थे, जाओगे बिना नाम के।

हरि शब्द बड़ा प्यारा है। उसका अर्थ होता है, चोर। जो हर ले, जो चुरा ले। जो तुम्हारे हृदय को चुरा ले जाए।

> "जे जन हरि सुमिरन विमुख, तासूं मुखहू न बोल।’ दया कहती है, उनको न समझाऊंगी जो अभी हरि की तरफ विमुख हैं। उनको समझाने से क्या सार! वे तो समझेंगे भी नहीं। वे तो उलटा ही समझेंगे। "जे जन हरि सुमिरन विमुख, तासूं मुखहूं न बोल।’ और वह कहती है, तुम भी उनके साथ सिर मत पचाना। विमुख हैं, विमुख रहें। उनको हरि नहीं समझा पा रहा है तो तुम क्या समझाओगे! वे भगवान को झुठला रहे हैं तो तुमको तो झुठला ही देंगे! उनने तो जिद्द बांध रखी है। उनकी वे समझें।


- मुझसे लोग पूछते हैं, संत की परिभाषा क्या? मैं कहता हूं, जिसके पास तुम्हारे जीवन में श्रद्धा का जन्म हो जाए, वही संत। जिसके पास तुम्हारी प्रतीक्षा सहज हो जाए, वही संत। `संत का अर्थ है, जिसके पास, जिसकी मौजूदगी में तुम्हारे संदेह गिर जाएं।`



---

# 02


- तुम जिस दिन जाग कर देखोगे, उस दिन तुम पाओगे जीवन में कुछ था ही नहीं। तो तुम उस दिन ऐसा थोड़े ही करोगे कि छोड़ दें; तुम उस दिन सोचोगे कि इतने दिन पकड़े कैसे रहा! 

> संसार पीछा नहीं करता। संसार में तुम जहां नहीं दौड़े, जो कोने अधूरे रह गए, बिना दौड़े रह गए, वही पीछा करते हैं। जो जान लिया उससे तो छुटकारा हो जाता है। जो अनजाना रह गया उसी के साथ बंधन बंधे रह जाते हैं।

असत्य की जब तक प्यास हो तब तक सत्य की प्यास नहीं हो सकती। जब तक झूठ को पीने में रस हो तब तक सच को पीने में रस नहीं हो सकता। 

 तुम्हारे महात्मा भी उधार मालूम होते हैं। वे तुमसे कहते हैं, मत जाओ संसार में, उलझ जाओगे। मैं तुमसे कहता हूं, जाओ, उलझ कैसे सकते हो! उलझाने योग्य वहां है क्या? 
 
 खयाल रखना; संतों के पास जा करर् ईष्या भी जग सकती है, प्रार्थना भी जग सकती है।र् ईष्या जगी तो अड़चन आएगी। तब तुम्हारे भीतर एक बड़ी बेचैनी पैदा होगी कि प्यास तो है नहीं। और प्यास न हो तो जलधार बहती रहे, करोगे क्या? कंठ ही सूखा न हो तो जलधार का करोगे क्या? और बिना प्यास के जल पी भी लो तो तृप्ति न होगी, क्योंकि तृप्ति तो अतृप्ति हो, तभी होती है। तो पानी पी कर शायद वमन करने का मन होने लगे।
 
 `तो मैं तुमसे कहता हूं: जाओ! जहां रस हो वहां जाओ। रस को बदलने की चेष्टा मत करो। कहीं तो रस होगा। ऐसा तो कोई आदमी नहीं है जिसका रस कहीं न हो। क्योंकि ऐसा आदमी जी ही नहीं सकता, एक क्षण नहीं जी सकता। श्वास ही क्यों लेगा ऐसा आदमी जिसका कोई रस नहीं है। सुबह उठेगा क्यों दुबारा? चलेगा क्यों? आंख क्यों खोलेगा? जिस आदमी का कोई भी रस नहीं है वह तो उसी क्षण मृत हो जाएगा। उसी क्षण! एक क्षण भी जीने का कोई उपाय नहीं। जिजीविषा चली जाए तो जीवन चला जाता है।`
 
 
---

