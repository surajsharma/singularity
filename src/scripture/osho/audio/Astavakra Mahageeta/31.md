https://bit.ly/3wSU8hs


ये खाडिया, यह उदासी, यहां न बांधो नाव।
यह और देश है साथी, यहां न बांधो नाव।

दगा करेंगे मनाजिर किनारे —दरिया के
सफर ही में है भलाई, यहां न बाधो नाव।

फलक गवाह कि जल— थल यहां है डावांडोल
जमीं खिलाफ है भाई, यहां न बांधो नाव।

यहां की आबोहवा में है और ही बू—बास
यह सरजमीं है पराई, यहां न बांधो नाव।

डुबो न दें हमें ये गीत कुबें—साहिल के
जो दे रहे हैं सुनाई, यहां न बांधो नाव।

जो बेड़े आए थे इस घाट तक अभी उनकी
खबर कहीं से न आई, यहां न बांधो नाव।

रहे हैं जिनसे शनासा यह आसमा वह नहीं
यह वह जमीं नहीं भाई, यहां न बांधो नाव।

यहां की खाक से हम भी मुसाम रखते हैं
वफा की बू नहीं आई, यहां न बांधो नाव।

जो सरजमीन अजल से हमें बुलाती है
वह सामने नजर आई, यहां न बांधो नाव।

सवादे—साहिले—मकसूद आ रहा है नजर
ठहरने में है तबाही, यहाँ न बांधो नाव।

जहां—जहां भी हमें साहिलों ने ललचाया
सदा फिराक की आई, यहां न बांधो नाव।