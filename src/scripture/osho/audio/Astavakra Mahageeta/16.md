https://oshostsang.wordpress.com/2018/07/28/%e0%a4%85%e0%a4%b7%e0%a5%8d%e2%80%8d%e0%a4%9f%e0%a4%be%e0%a4%b5%e0%a4%95%e0%a5%8d%e0%a4%b0-%e0%a4%ae%e0%a4%b9%e0%a4%be%e0%a4%97%e0%a5%80%e0%a4%a4%e0%a4%be-%e0%a4%aa%e0%a5%8d%e0%a4%b0%e0%a4%b5-16/


# आत्मज्ञान तो आत्यंतिक आभिजात्य, आत्यंतिक ऐरिस्टोक्रेसी है।

- खाओगे कविताओं को, पीयोगे, ओढोगे? लेकिन यह तो मैं इसलिए नाम ले रहा हूं कि तुम्हें समझ में आ जाएं। इनमें भी थोड़ा—बहुत अर्थ हो सकता है। परमात्मा में उतना भी अर्थ नहीं है। आत्मज्ञान तो बिलकुल ही निरर्थक है। उसका होने का रस तो है, अर्थ बिलकुल नहीं। उसे तुम ‘कमोडिटी’, बाजार में बिकने वाली वस्तु न बना सकोगे।

- जिस दिन कोई व्यक्ति इस सत्य को समझने में समर्थ हो जाता है कि जब तक मैं आवश्यकता की पूर्ति खोजता रहूंगा, तब तक मैं एक वर्तुल में घूमूंगा। रोज भूख लगेगी, रोज खाना कमा लूंगा, रोज खाना खा लूंगा, फिर भूख मिट जाएगी, कल फिर भूख लगेगी। फिर भोजन, फिर भूख, फिर भोजन। भोजन से कुछ सुख न मिलेगा; सिर्फ भूख से जो दुख मिलता था, वह न होगा।


- विन्सेंट वानगॉग भूखा— भूखा मरा। उसके पास इतने ही पैसे थे… उसका भाई उसे इतने ही पैसे देता था कि सात दिन की रोटी खरीद सकता था। तो वह तीन दिन खाना खाता, चार दिन भूखा रहता। और जो पैसे बचते, उनसे खरीदता रंग, कैनवस, और चित्र बनाता। चित्र उसके एक भी बिकते नहीं। क्योंकि उसने जो चित्र बनाए, वे कम—से—कम अपने समय के सौ साल पहले थे। दुनिया की सारी प्रतिभा समय के पहले होती है। `वस्तुत: प्रतिभा का अर्थ ही यही है, जो समय के पहले हो।`


- # अनिवार्य मौत है, समाधि नहीं। 
    अनिवार्य तो मृत्यु है, ध्यान नहीं।
    अनिवार्य बुढ़ापा है, धर्म नहीं। 
    अनिवार्य इतना ही है कि यह जो क्षणभंगुर है, बह जाएगा।
    शाश्वत आएगा कि नहीं, यह अनिवार्य नहीं है। 
    शाश्वत तो तुम खोजोगे तो आएगा। खोजोगे, भटकोगे,
    बार—बार पा लोगे और खो जाएगा, बड़ी मुश्किल से आएगा। 
    अनिवार्य तो कतई नहीं है। 
    अनिवार्य का तो यह मतलब है कि तुम बैठे रहो, कुछ न करो, होने वाला है, होकर रहेगा। 
    मौत जैसा होगा परमात्मा फिर, जैसे सभी आदमी मरते हैं, ऐसे सभी आदमी आत्मज्ञान को उपलब्ध हो जाएंगे। 
    नहीं, न तो अनिवार्य है और न आवश्यकता है। 
    आत्मज्ञान खोजने से होगा, गहन साधना से होगा, 
    बड़ी त्वरा से होगा, दाव पर लगाओगे अपने को, तो होगा। 
    आत्मज्ञान भाग्य नहीं है कि हो जाएगा, 
    लिखा है विधि में। 
    विधि में जो लिखा है, वह तो क्षुद्र है, वह होता रहेगा।

---

# इस पृथ्वी पर सबसे ज्यादा असंभव घटना आत्मज्ञान है। जब मैं कहता हूं असंभव, तो मैं यह नहीं कह रहा हूं कि नहीं घटने वाली, घटती है, घट सकती है, लेकिन अनिवार्यता नहीं है। ऐसा नहीं है कि तुम कुछ न करोगे और अपने से घट जाएगी। प्राकृतिक नहीं है, अति—प्राकृतिक है।



# राजनीति अनिवार्य है, धर्म अनिवार्य नहीं है। इसलिए तो हमने इस देश में धार्मिक व्यक्ति को समादर दिया। हमने सम्राटों को आदर नहीं दिया, क्योंकि इसमें क्या है पर सभी सम्राट होना चाहते हैं। नहीं हो पाते, यह दूसरी बात है; लेकिन सभी होना चाहते हैं, सभी की आकांक्षा है। यह होना कुछ विशेष नहीं। यह बड़ी साधारण बात है। पद पर हो जाना कुछ विशेष बात नहीं।



सब सुख—सुविधा से जी रहे हैं। शायर्द कुछ थोड़े —से लोगों को अड़चन है, मगर सौ में निन्यानबे आदमियों को कोई अड़चन नहीं है। कोई एकाध है सौ में, कोई सोल्वेनित्सिन या कोई और, कोई एकाध है जिसको अड़चन है। मगर उस एकाध की क्या गणना? लोकतंत्र तो भीड़ के लिए जीता है। निन्यानबे को तो कोई मतलब नहीं है। उन्हें शराब मिल जाए, सुंदर पत्नी मिल जाए, मकान मिल जाए, कार मिल जाए, खाने—पीने की जगह मिल जाए—पर्याप्त है। तुम कितने क्षुद्र से राजी हो जाते हो! तुम ना—कुछ से राजी हो जाते हो। तुम्हारी दीनता तो देखो! अष्टावक्र कहते हैं, यह तुम्हारा मालिन्य तो देखो! कैसे मलिन हो तुम, कितने क्षुद्र से राजी हो जाते हो!

---

# असंभव की चाह है धर्म। ‘पैशन फॉर द इंपॉसिबल!’


‘धर्म’ बड़ा अनूठा शब्द है। उसका गहरा अर्थ होता है. स्वभाव; हमारा जो आत्यंतिक स्वभाव है; हमारे भीतर के आखिरी केंद्र पर जो छिपा है बीज की तरह, उसका प्रगट हो जाना।

# हम परमात्मा को बीज की तरह लिए घूम रहे हैं। हम जन्मों —जन्मों तक घूमते रहे हैं परमात्मा को बीज की तरह लिए। जब तक हम उस बीज को भूमि न देंगे —ध्यान की—तब तक धर्म का वृक्ष खड़ा न होगा। अगर धर्म से परिचित होना है तो ध्यान में गहरे उतरना पड़े। क्योंकि ध्यान भूमि बनता है, और धर्म का बीज ध्यान की भूमि में अंकुरित होता है।

---



यह एकाग्रता की क्षमता है। अगर तुम ध्यान करते —करते बहुत एकाग्र हो जाओ और उस एकाग्रता में कोई विचार तुम सोचो, वह तत्‍क्षण घट जाएगा। इसलिए समस्त योगशास्त्रों ने कहा है, इसके पहले कि तुम ध्यान की एकाग्रता में उतरो, तुम्हें शुभ विचारों से भर जाना चाहिए। क्योंकि अगर ध्यान की एकाग्रता के बाद अशुभ विचार तुम्हारे भीतर चलते रहे तो उनके परिणाम आने शुरू हो जाएंगे। इसलिए पतंजलि ने, इसके पहले कि धारणा, ध्यान, समाधि साधो—यम, नियम, प्राणायाम, प्रत्याहार, इन सबके साधने की बात कही। इतने परिशुद्ध हो जाओ कि जब ध्यान की ऊर्जा उठे तो तुम्हारे पास गलत विचार तो हो ही नहीं।

इसलिए महावीर ने कहा, ध्यान के पहले अहिंसा का भाव गहरा कर लो। बुद्ध ने कहा, ध्यान के पहले करुणा का भाव गहरा कर लो।

बुद्ध ने तो यह भी कहा कि हर ध्यान के बाद, उठने के पहले ध्यान से, सारे जगत के प्रति करुणा का फैलाव करना। हर ध्यान को करुणा पर पूरा करना, करुणा से शुरू करना; अन्यथा खतरा है, क्योंकि अगर जरा भी गलत विचार घूम जाए ध्यान की स्थिति में तो वह विचार परिणामकारी हो जाएगा। उस विचार में एक बल आ जाता है। वह विचार दूसरे व्यक्ति में प्रवेश कर जाएगा।


बस तुम्हारे ‘मैं’ की दूरी ही एकमात्र दूरी है। एक ही कदम उठाना है—’मैं’ से ‘न—मैं’ में; अहंकार से निरहंकार में—और शेष सब अपने से हो जाता है। मधुशाला के द्वार खुले हैं। तुम ‘मैं’ को बाहर रख कर आ सकी तो यह मैकदा तुम्हारा है।